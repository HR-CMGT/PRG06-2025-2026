# Les 7

Een webservice is bedoeld om gegevens te ontvangen en versturen. Het kan goed zijn om kritisch te kijken of je niet te
veel gegevens verstuurt.

- Verhoogt de snelheid (voor de gebruiker)
- Vergroot de performance (van je service)
- En bespaart daarnaast bandbreedte

## Beperken gegevens in de collection

Als je het volledige resultaat voor elke detailresource uit de database laat zien in de collectie, zoals we tot nu toe
gedaan hebben, toon je ook veel niet-relevante gegevens. Door alleen de gegevens te tonen die noodzakelijk zijn om te
kunnen kiezen of een gebruiker ge√Ønteresseerd is in de resource, kan de index een stuk kleiner worden. De gebruiker kan
vervolgens zelf de details voor de voor hem relevante resources opvragen.

Tip: Met Mongoose kan je selecteren welke velden je wel, of juist niet wilt zien van een query:
[select](<https://mongoosejs.com/docs/api/query.html#Query.prototype.select()>)

## Pagination

Een andere manier om de collectie te verkleinen is _pagination_. Pagination is het verdelen van een collection in
kleinere stukken (pagina's). Dit is goed voor de performance van je webservice omdat je minder data hoeft te verwerken
en te versturen. Ook verbetert het het gebruiksgemak van je service omdat iemand kan kiezen om alleen het deel op te
halen dat hij nodig heeft. Bij pagination hoort ook navigatie, vergelijkbaar met de navigatie onderaan een blog, om de
gebruiker te helpen door de collectie te bladeren.

Voorbeeld van een gepagineerde response:

```json
{
  "items": [
    ...eerste_6_items_uit_de_collectie...
  ],
  "_links": [
    ...links_waaronder_link_naar_self...
  ],
  "pagination": {
    "currentPage": 1,
    "currentItems": 6,
    "totalPages": 2,
    "totalItems": 12,
    "_links": {
      "first": {
        "page": 1,
        "href": "http://example.com/?page=1&limit=6"
      },
      "last": {
        "page": 2,
        "href": "http://example.com/?page=2&limit=6"
      },
      "previous": null,
      "next": {
        "page": 2,
        "href": "http://example.com/?page=2&limit=6"
      }
    }
  }
}
```

### Parameters

De gebruiker kan zelf bepalen welke pagina hij wil zien met `page` en hoe groot een pagina is met `limit`. Om pagina 5
op te vragen met 10 producten erop, gebruik je dus:

`/products?page=5&limit=10`

**Let op:** De eerste pagina is pagina `1` en niet `0` zoals bij arrays.

## Caching

_Caching_ is het bewaren van een kopie van iets dat tijd kost om te maken of op te halen. Als je dit dan een tweede
keer nodig hebt kan je het direct uit je _cache_ halen. Doordat een RESTful architectuur stateless is, past caching
hier erg goed bij omdat een zelfde request altijd dezelfde response moet geven, zolang er niets veranderd is op de
server. Je kunt de gebruiker hierbij helpen door aan te geven hoe lang een resource gecacht kan worden.

Bijvoorbeeld: Een uur `Cache-Control: max-age=3600`, of nooit `Cache-Control: no-cache`

Een andere manier om de gebruiker te helpen is door een _conditional request_ te implementeren in je service. Hiervoor
kijk je naar de request header `If-Modified-Since`.

### Timestamps

Mongoose kan automatisch timestamps voor je bijhouden (vergelijkbaar met timestamps in Laravel), waarmee je kunt zien
wanneer een resource voor het laatst gewijzigd is.

[Timestamps in Mongoose](https://mongoosejs.com/docs/timestamps.html)

### Voorbeeld

**Request**

```
GET /products/1
If-Modified-Since: Mon, 6 Jan 2025 09:01:45 GMT
```

**Response**

```
HTTP/1.1 200 OK
Content-Type: application/json
Last-Modified: Mon, 7 Jan 2025 10:15:09 GMT

[Hier de body met te resource]
```

of (als er geen wijzigingen waren)

```
HTTP/1.1 304 Not Modified
Last-Modified Mon, 6 Jan 2025 09:01:45 GMT
```

<!--
Etag, Age en Expires worden ook gebruikt, maar zijn niet verplicht https://developer.mozilla.org/en-US/docs/Web/HTTP/Conditional_requests
Alleen Last-Modified is de meest basic manier, maar vind ik ook de meest inituitieve manier en het beste bij REST passen, omdat hier de client zelf niet hoeft te rekenen of hashes te bewaren, enkel de datum wanneer het request gedaan is
-->

## Unix bestandssysteem

Als je je service op een andere plek op de server wilt zetten, is het noodzakelijk om te zorgen dat je daar ook toegang
toe hebt.

Unix-bestanden en mappen hebben rechten die bepalen wie ze kan lezen, schrijven of uitvoeren. Deze rechten zijn
verdeeld over _user/owner_, _group_, en _other_:

```
# eerste - kan ook een d zijn om aan te geven dat het een directory is
# daarna kan drie keer rwx staan, - betekent dat dat recht niet gezet is
-rwxr-xr--
```

- **r** (read): lezen
- **w** (write): schrijven
- **x** (execute): uitvoeren

### Rechten aanpassen

Met `chmod` pas je rechten aan:

```
chmod u+r file.txt # Owner krijgt leesrechten
```

### Eigenaar wijzigen

Met `chown` wijzig je owner:

```
sudo chown user file.txt # Wijzigt eigenaar
```

## Projectstructuur

Binnen je beide projecten ben je vrij om een eigen structuur te kiezen. Er is dus geen oordeel of negatieve impact op
hoe je het hebt georganiseerd. Echter adviseren wij wel om na te denken over een structuur die jou helpt om je project
beter te kunnen beheren.

- **React**: Zet je alle componenten naast elkaar in dezelfde map of juist submappen per categorie? En waar zet je
  andere bestanden neer die geen component zijn?
- **Express**: We hebben al mapjes gemaakt voor models en routes. Zou je hier nog meer structuur kwijt willen? Zet je
  de acties uit je routes in hetzelfde bestand of werk je liever met controllers zoals in Laravel?

## Opdracht 7.1

- Start met je eindopdracht (en maak per project een Git repository zoals je gewend bent)

<!--
* versiebeheer in URI toevoegen?

rechten in unix
-->
